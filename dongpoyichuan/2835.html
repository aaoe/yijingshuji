<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>东坡易传_第六十一卦 中孚 风泽中孚 巽上兑下</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/yijingshuji/dongpoyichuan/">东坡易传</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/yijingshuji/'>易经书籍</a> > <a href='https://aaoe.github.io/yijingshuji/dongpoyichuan/'>东坡易传</a> > </div>
<div class="kind">
  <h1 class="h11">第六十一卦 中孚 风泽中孚 巽上兑下</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/yijingshuji/dongpoyichuan/2836.html' class='pagedaohang'>【上一篇】<i>:第六十二卦</i></a></span><span class="tomenu"><a href="https://aaoe.github.io/yijingshuji/dongpoyichuan/" title="东坡易传" class="returnIndex">【回目录】</a>
</span><span class="toup1"><a href='https://aaoe.github.io/yijingshuji/dongpoyichuan/2834.html' class='pagedaohang'>【下一篇】<i>：第六十卦 节 水泽节 坎上兑下</i></a></span>
</ul>
<div class="articleContent" id="articleContent"> <p>
“中孚”，豚鱼，吉。利涉大川，利贞。
</p><p>
《彖》曰：“中孚”，柔在内而刚得中，说而“巽”，孚乃化邦也。
</p><p>
“中孚”，信也。而谓之“中孚”者，如羽虫之孚，有诸中而后能化也。羽虫之孚也，必柔内而刚外，然则“颐”曷为不“中孚”也？曰：内无陽不生，故必柔内而刚外，且刚得中，然后为“中孚”也。刚得中则正，而一柔在内，则静而久，此羽虫之所以孚天之道也。君子法之，行之以“说”，辅之以“巽”，而民化矣。
</p><p>
“豚鱼，吉”，信及豚鱼也。
</p><p>
信之及民，容有伪；其及豚鱼，不容有伪也。至于豚鱼皆吉，则其信也至矣。
</p><p>
“利涉大川”，乘木舟虚也。
</p><p>
《易》至于“巽”在上而云“涉川”者，其言必及木。“益”之《彖》曰：“木道乃行。”“涣”之《彖》曰：“乘木有功。”“中孚”之《彖》曰“乘木舟虚”，以明此“巽”之功也。以“巽”行“兑”，乘天下之至顺而行于人之所说，必无心者也。“舟虚”者，无心之谓也。
</p><p>
“中孚”以“利贞”，乃应乎天也。
</p><p>
天道不容伪。
</p><p>
《象》曰：泽上有风，“中孚”，君子以议狱缓死。
</p><p>
化邦之时，不可以用刑。
</p><p>
初九：虞，吉；有它不燕。
</p><p>
《象》曰：“初九虞吉”，志未变也。
</p><p>
“虞”，戒也，燕安也。六四，初九之应也；而近于五，为五所挛。所谓“它”也，六四不专于应，而有心于五，其色不安，此必变者也。初九及其未变，而戒之不轻往应，则远于争矣，故“吉”。
</p><p>
九二：鹤鸣在陰，其子和之；我有好爵，吾与尔靡之。
</p><p>
《象》曰：“其子和之”，中心原也。
</p><p>
此“中孚”也，而爻未有能“中孚”者也。“中孚”者必正而一、静而久，而初九、六四，六三、上九有应而相求，九五无应而求人者也，皆非所谓正而一、静而久者也。惟九二以刚履柔，伏于二陰之下，端欲无求而物自应焉，故曰：“鸣鹤在陰，其子和之。”鹤鸣而子和者，天也；未有能使之者也。“我有好爵，吾与尔靡之”，有爵者，求我之辞也；彼求我、而我不求之之谓也。
</p><p>
六三：得敌，或鼓或罢，或泣或歌。
</p><p>
《象》曰：“或鼓或罢”，位不当也。
</p><p>
六三履非其位，虽应在上九，而上九非下我者也。上不求三而三求之，求之必过五，五无应而寇我，故曰“得敌”也。得敌而躁，躁而失常，故“或鼓或罢，或泣或歌”也。
</p><p>
六四：月几望，马匹亡，无咎。
</p><p>
《象》曰：“马匹亡”，绝类上也。
</p><p>
初九以应而从我，九五以近而挛我，一陰而当二陽之求，盛之至也。故曰“月几望”。“月几望”者，非四之所任也，故必舍五而从初。如有二马而亡其一，然后“无咎”，类五也。四与五皆“巽”也，故得称“类”。
</p><p>
九五：有孚，挛如；无咎。
</p><p>
《象》曰：“有孚挛如”，位正当也。
</p><p>
“有孚”者，六四也。自五言之，则以得四为“无咎”，非应而求，从必挛而后固。特以其位当，是以“无咎”也。
</p><p>
上九：翰音，登于天；贞凶。
</p><p>
《象》曰：“翰音登于天”，何可长也！
</p><p>
“翰音”，飞且鸣者也。凡羽虫之飞且鸣者，其飞不长，雉鸡之类是也。处外而居上，非“中孚”之道；飞而求显、鸣而求信者也，故曰：“翰音，登于天”。九二在陰而子和，上九飞鸣而登天，其道盖相反也；惟不下从陰得陽之正，故曰“贞凶”。
</p> </div>
<ul class="pagelist" id="pagelist">
  <span class="todown1"><a href='https://aaoe.github.io/yijingshuji/dongpoyichuan/2836.html' class='pagedaohang'>【上一篇】<i>:第六十二卦</i></a></span><span class="tomenu"><a href="https://aaoe.github.io/yijingshuji/dongpoyichuan/" title="东坡易传" class="returnIndex">【回目录】</a>
</span><span class="toup1"><a href='https://aaoe.github.io/yijingshuji/dongpoyichuan/2834.html' class='pagedaohang'>【下一篇】<i>：第六十卦 节 水泽节 坎上兑下</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/yijingshuji/zhouyi/" target="_blank">周易<i>></i></a>  <a href="https://aaoe.github.io/yijingshuji/yijingxici/" target="_blank">易经系辞<i>></i></a>  <a href="https://aaoe.github.io/yijingshuji/yijingzashuo/" target="_blank">易经杂说<i>></i></a>  <a href="https://aaoe.github.io/yijingshuji/yichuan/" target="_blank">易传<i>></i></a>  <a href="https://aaoe.github.io/yijingshuji/baihuayijing/" target="_blank">白话易经<i>></i></a>  <a href="https://aaoe.github.io/yijingshuji/meihuayishu/" target="_blank">梅花易数<i>></i></a>  <a href="https://aaoe.github.io/yijingshuji/yijingrumen/" target="_blank">易经入门<i>></i></a>  <a href="https://aaoe.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://aaoe.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://aaoe.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>